---
description: Gateway di messaggistica per AppIO
---

# GovIO

GovIO è una soluzione software che consente alle Pubbliche Amministrazioni di pianificare e spedire messaggi direttamente sull'AppIO, l'applicazione mobile utilizzata da milioni di cittadini. Con GovIO, le organizzazioni governative possono raggiungere rapidamente e in modo efficace i propri cittadini, fornendo loro informazioni importanti in tempo reale.

Integrato con la suite GovHub, GovIO eredita le anagrafiche di base (utenze, organizzazioni e servizi) e l'esperienza d'uso, offrendo una gestione unificata delle informazioni e dell'esperienza d'uso.

La sicurezza è un fattore fondamentale per GovIO, grazie alla non divulgazione delle chiavi di spedizione, che riduce sensibilmente il pericolo d'uso improprio del servizio di messaggistica AppIO. Inoltre, GovIO offre un sistema di configurazione dei messaggi personalizzabile in base alle esigenze specifiche della Pubblica Amministrazione, che consente ai gestori di determinare il contenuto dei messaggi e renderli più pertinenti ed efficaci.

La pianificazione della spedizione dei messaggi è estremamente semplice grazie alla possibilità di effettuare chiamate API Rest o di caricare un file CSV con le informazioni necessarie. GovIO si occupa di spedire i messaggi alla data richiesta e di verificare l'esito della spedizione per garantire il corretto recapito dei messaggi.
